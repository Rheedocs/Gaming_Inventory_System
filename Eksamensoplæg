Eksamensoplæg: Gaming Inventory System

Du er ansat som juniorudvikler hos spilfirmaet CodeCrafter Games, der udvikler rollespillet
Legend of CodeCraft. I dette spil spiller inventory-systemet en vigtig rolle. Det giver spilleren
mulighed for at administrere deres genstande på en effektiv og brugervenlig måde.

Legend of CodeCraft foregår i en magisk verden, hvor spillere samler forskellige genstande
såsom våben, potions og sjældne ressourcer. Spilleren kan kun bære en samlet vægt på
maksimalt 50 kg. Inventory har 192 slots, hvoraf 32 er tilgængelige fra start. Resten skal købes
eller optjenes.

Systemet skal kunne følgende:

- Give brugeren mulighed for at tilføje, fjerne og finde elementer.
- Organisere og sortere elementer efter forskellige kriterier.
- Sikre, at kapacitetsgrænser (vægt eller antal) ikke overskrides.
- Kunne gemme og indlæse data via filhåndtering eller database.
- Kategorisere elementer, fx hjelm, skulderbeskyttelse, rustning, våben og consumables.
- Våben skal kunne være one-hand, off-hand eller two-hand.
- Consumables skal kunne stables (fx potions, pile).

Derudover ønsker CodeCrafter Games, at systemet er brugervenligt og har en interaktiv
brugergrænseflade (enten konsolmenu eller JavaFX).

Yderligere krav:

- Systemet skal være fleksibelt og understøtte avancerede søgefunktioner.
- Mulighed for filtrering af elementer efter forskellige kriterier.
- Vise relevante statistikker.
- Tillade eksport af data.
- Kunne håndtere mange elementer effektivt.
- Mulighed for nulstilling af data.
- Interaktive UI-funktioner er et plus, men ikke et krav.

Rammer for opgaven:

Du skal selv analysere og finde de funktioner, klasser og metoder der er nødvendige.
Det forventes, at du:

- Dokumenterer dit arbejde og organiserer projektet korrekt.
- Validerer brugerinput og håndterer fejl brugervenligt.
- Anvender passende datastrukturer og effektive algoritmer til søgning/sortering.

Systemet skal udvikles i Java. Der er ingen krav til UI-typen.

Leverance:

- En fungerende prototype der opfylder de centrale behov.
- En kort skriftlig præsentation af systemets funktion og design.
- Koden skal være velorganiseret, letlæselig og kommenteret.

Gruppestørrelse: 2-5 studerende.

Formkrav til dokumentation:
Maks 10 normalsider (2400 tegn pr. side). Skal dokumentere metoder, teknikker og værktøjer
brugt i analyse, design og implementering. Relevante diagrammer skal inkluderes.

Aflevering:
Upload via Moodle senest 18/12-24 kl. 23:00.

Held og lykke med udviklingen af Legend of CodeCraft Inventory System.


Input fra Mikkel:

rigtig input
outofbounds
filenotfound

serviceklasse eller managerclass
imellem main og inventory

3 lags model (gui->lager->dal)

try catch er logik, altid skal udanset grænseflade
kun I/O i main
